<div class="pages">
  <div data-page="features" class="page no-navbar">
    <div class="page-content">
    
  <div class="navbarpages">
    <div class="navbar_left">
      <div class="logo_text"><a href="welcome.html">God <span>Loves</span> You</a></div>
    </div>      
    <a href="#" data-panel="left" class="open-panel">
      <div class="navbar_right"><img src="images/icons/red/menu.png" alt="" title="" /></div>
    </a>
    <a href="welcome.html" data-panel="right" class="navbgtransblue">
      <div class="navbar_right whitebg"><img src="images/icons/white/home.png" alt="" title="" /></div>
    </a>          
  </div>
     
     <div id="pages_maincontent">
      
          <h2 class="page_title">Panalangin para sa Proteksiyon ng Panginoon</h2>
        
                  
      
                           
        
  <div class="page_single layout_fullwidth_padding">  

        <img src="images/prayer/prayer-3.jpg"/><br>
    
              
        
            
              <p align="justify">Siyang tumatahan sa lihim na dako ng Kataastaasan. Ay mananatili sa lilim ng Makapangyarihan sa lahat.<br><br>
Aking sasabihin tungkol sa Panginoon, siya'y aking kanlungan at aking katibayan, ang Dios ko na siyang aking tinitiwalaan.<br><br>
Sapagka't kaniyang ililigtas ka sa silo ng paninilo, at sa mapamuksang salot.<br><br>
Kaniyang tatakpan ka ng kaniyang mga bagwis, at sa ilalim ng kaniyang mga pakpak ay manganganlong ka: ang kaniyang katotohanan ay kalasag at baluti.<br><br>
Ikaw ay hindi matatakot sa kakilabutan sa gabi, ni sa pana man na humihilagpos kung araw;
Dahil sa salot na dumarating sa kadiliman, ni dahil sa paggiba man na sumisira sa katanghaliang tapat.<br><br>
Isang libo ay mabubuwal sa iyong siping, at sangpung libo sa iyong kanan; nguni't hindi lalapit sa iyo.<br><br>
Iyong mamamasdan lamang ng iyong mga mata, at iyong makikita ang ganti sa masama.<br><br>
Sapagka't ikaw, Oh Panginoon, ay aking kanlungan! Iyong ginawa ang Kataastaasan na iyong tahanan;<br><br>
Walang kasamaang mangyayari sa iyo, ni anomang salot ay lalapit sa iyong tolda.
Sapagka't siya'y magbibilin sa kaniyang mga anghel tungkol sa iyo, upang ingatan ka sa lahat ng iyong mga lakad.<br><br>
Kanilang dadalhin ka sa kanilang mga kamay, baka matisod ka ng iyong paa sa isang bato.<br><br>
Iyong yayapakan ang leon at ang ulupong: ang batang leon at ang ahas ay yuyurakan mo ng iyong mga paa.<br><br>
Sapagka't kaniyang inilagak ang kaniyang pagibig sa akin, kaya't iniligtas ko siya: aking ilalagay siya sa mataas, sapagka't kaniyang naalaman ang pangalan ko.<br><br>
Siya'y tatawag sa akin, at sasagutin ko siya; ako'y sasa kaniya sa kabagabagan: aking ililigtas siya, at pararangalan siya.<br><br>
Aking bubusugin siya ng mahabang buhay, at ipakikita ko sa kaniya ang aking pagliligtas.
</p>
<strong>Sangguniang banal na kasulatan  : Aklat ng Mga Awit  91</strong><br><br>
<a href="prayer/tagalog/index.html"><img src="images/prayer/back.jpg"></a><br><br><br>
              

             
        
              
        
        
         </div>
      
      </div>
     
     
      </div>
      
      
    </div>
  </div>
</div>

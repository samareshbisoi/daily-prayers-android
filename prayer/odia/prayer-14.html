<div class="pages">
  <div data-page="features" class="page no-navbar">
    <div class="page-content">
    
  <div class="navbarpages">
    <div class="navbar_left">
      <div class="logo_text"><a href="welcome.html">God <span>Loves</span> You</a></div>
    </div>      
    <a href="#" data-panel="left" class="open-panel">
      <div class="navbar_right"><img src="images/icons/red/menu.png" alt="" title="" /></div>
    </a>
    <a href="welcome.html" data-panel="right" class="navbgtransblue">
      <div class="navbar_right whitebg"><img src="images/icons/white/home.png" alt="" title="" /></div>
    </a>          
  </div>
     
     <div id="pages_maincontent">
      
          <h2 class="page_title">ଈଶ୍ୱରଙ୍କଠାରେ ବିଶ୍ୱାସ ଓ ଆଶା ନିମନ୍ତେ ପ୍ରାର୍ଥନା</h2>
        
                  
      
                           
        
  <div class="page_single layout_fullwidth_padding">  

        <img src="images/prayer/prayer-14.jpg"/><br>
    
              
        
            
              <p align="justify">ପ୍ରଭୁ, ମୋର ପ୍ରାର୍ଥନା ଉଦେ୍ଦଶ୍ୟ ସମୂହ ସହ ତୁମ ପାଖକୁ ଆସୁଛି । ମୁଁ ଜାଣେ ଯେ ତୁମେ ମୋର
ପ୍ରାର୍ଥନା ଶୁଣିଥାଅ । ପ୍ରଭୁ କେତେକ ସମୟରେ ମୁଁ ଦୁର୍ବଳ ହୋଇଯାଏ ଏବଂ ମୋ ମନରେ ସନେ୍ଦହ ଆସେ ।
ବେଳେବେଳେ ମୋର ବିଶ୍ୱାସ ଦୁର୍ବଳ ହୋଇଯାଏ । ଯେଉଁ ସମୟରେ ମୋର ବିଶ୍ୱାସ ଦୁର୍ବଳ ହୁଏ ସେହି
ମୁହୁର୍ତ୍ତକୁ ଦୟା କରି କ୍ଷମା କର । ମୋର ଅବିଶ୍ୱାସକୁ ଦୟା କରି କ୍ଷମା କର ।<br><br>
ବିଶ୍ୱାସ ଈଶ୍ୱରଙ୍କ ବାକ୍ୟ ଶ୍ରବଣରୁ ଆସେ । ମୋତେ ଆଶୀର୍ବାଦ କର ଯେପରି ତୁମର ପବିତ୍ର ବାକ୍ୟ,
ବାଇବଲ ପଠନରେ ମୁଁ ଅଧିକ ସମୟ ବିତାଇପାରେ । ଦୟାକରି ମୋର ବିଶ୍ୱାସ ବଢାଇ ଦିଅ । ବିଶ୍ୱାସ
ହେଉଛି ଆମେ ଯାହା ଆଶା କରୁଛୁ ତାହା ଯେ ପ୍ରକୃତରେ ଘଟିବ ସେ ବିଷୟରେ ନିଶ୍ଚିତ ଜ୍ଞାନ । ଏହା ଅଦୃଶ୍ୟ
ବିଷୟରେ ଆମକୁ ନିଶ୍ଚୟତା ଦିଏ । ମୋତେ ଦୟାକରି ଆଶୀର୍ବାଦ କର ଯେପରି ତୁମଠାରେ ମୋର ବିଶ୍ୱାସ
ବୃଦ୍ଧି ପାଇବ ।<br><br>
ମୁଁ ଜାଣେ ଯେ ତୁମେ ଆମର ପ୍ରାର୍ଥନାର ଉତ୍ତରଦାତା ଆମର ପ୍ରେମୟ ଈଶ୍ୱର ଅଟ । ମୁଁ ଯେଉଁ ବିଷୟ
ପାଇଁ ପ୍ରାର୍ଥନା କରେ ଯଦି ତାହା ମୋ’ ପାଇଁ ଭଲ ହୋଇନଥାଏ, ତେବେ ମୋ’ ପାଇଁ ଯାହା ସର୍ବୋତ୍ତମ
ତାହା ଦ୍ୱାରା ମୋତେ ଆଶୀର୍ବାଦ କର । ପବିତ୍ର ପ୍ରଭୁ, ତୁମେ ପ୍ରତିଜ୍ଞା ଦେଇଛ ଯେ ମୋ’ ନିମନ୍ତେ ଓ ମୋ’
ଜୀବନ ନିମନ୍ତେ ତୁମର ମହାନ ଯୋଜନା ଅଛି, ଶାନ୍ତିର ଯୋଜନା ଓ ମୋତେ ଏକ ଉଜ୍ଜ୍ୱଳ ଭବିଷ୍ୟତ ଓ ଆଶା
ଦେବା ନିମନ୍ତେ ଯୋଜନା, ମୁଁ ବିଶ୍ୱାସ କରେ ଯେ ମୋ’ ନିମନ୍ତେ ତୁମର ଯେଉଁ ଯୋଜନା ଅଛି ତାହା ସମସ୍ତ
ସମ୍ଭାବ୍ୟ ଯୋଜନା ମଧ୍ୟରେ ସର୍ବୋତ୍ତମ ଅଟେ । ତୁମ ପ୍ରତି ବାଧ୍ୟତା ଆଚରଣ କରିବା ପାଇଁ ମୋତେ ଶିକ୍ଷା
ଦିଅ ।<br><br>
ତୁମେ ଆଶାର ଈଶ୍ୱର । ମୁଁ ପ୍ରାର୍ଥନା କରେ ଯେ ଯେହେତୁ ମୁଁ ତୁମକୁ ବିଶ୍ୱାସ କରେ ସେଥିାଇଁ ତୁମେ
ମୋତେ ଆନନ୍ଦ ଓ ଶାନ୍ତିରେ ସମ୍ପୂର୍ଣ୍ଣ ଭାବେ ପୂର୍ଣ୍ଣ କରିବ । ତତ୍ପରେ ମୁଁ ପବିତ୍ର ଆତ୍ମାଙ୍କ ଶକ୍ତିରେ ଭରସାର
ପ୍ରଚୁରତା ଅନୁଭବ କରିବି ।<br><br>
ମୁଁ ମଧ୍ୟ ଅନ୍ୟମାନଙ୍କ ପାଇଁ ପ୍ରାର୍ଥନା କରେ ଯେଉଁମାନେ ସେମାନଙ୍କ ବିଶ୍ୱାସ ପାଇଁ ସଂଗ୍ରାମ କରୁଥିବେ
ଏବଂ ତୁମଠାରେ ଥିବା ଆଶାର ଆଲୋକ ଅନୁଭବ କରିବା ପାଇଁ ଆବଶ୍ୟକ କରୁଥିବେ ।<br><br>
ପିତା, ଯୀଶୁଙ୍କ ନାମରେ, ମାଗୁଛି । ଆମେନ୍</p>
<strong>ଶାସ୍ତ୍ରାଂଶ (ରୋମୀୟ ୧୦:୧୭; ପିରିମୟ ୨୯:୧୧; ରୋମୀୟ ୧୫:୧୩, ଏବ୍ରୀ ୧୧:୧)</strong><br><br>
          <a href="prayer/odia/index.html"><img src="images/prayer/back.jpg"></a><br><br><br>    

             
        
              
        
        
         </div>
      
      </div>
     
     
      </div>
      
      
    </div>
  </div>
</div>

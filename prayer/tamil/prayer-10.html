<div class="pages">
  <div data-page="features" class="page no-navbar">
    <div class="page-content">
    
  <div class="navbarpages">
    <div class="navbar_left">
      <div class="logo_text"><a href="welcome.html">God <span>Loves</span> You</a></div>
    </div>      
    <a href="#" data-panel="left" class="open-panel">
      <div class="navbar_right"><img src="images/icons/red/menu.png" alt="" title="" /></div>
    </a>
    <a href="welcome.html" data-panel="right" class="navbgtransblue">
      <div class="navbar_right whitebg"><img src="images/icons/white/home.png" alt="" title="" /></div>
    </a>          
  </div>
     
     <div id="pages_maincontent">
      
          <h2 class="page_title">சமாதானத்திற்காக  பிராத்தனை</h2>
        
                  
      
                           
        
  <div class="page_single layout_fullwidth_padding">  

        <img src="images/prayer/prayer-10.jpg"/><br>
    
              
        
            
              <p align="justify">ஆண்டவரே, என் இதயதிலே கலக்கமாக இருக்கிறது. எனக்கு சமாதானம் இல்லை. நான் என் மனதை திசைதிருப்ப முயன்றும் குழப்பமான எண்ணங்கள் வந்து கொண்டே இருக்கின்றன. கர்த்தராகிய இயேசுவே உம் எல்லா பிள்ளைகளுக்கும் உம்முடைய சமாதானத்தை உறுதியளித்து இருக்கிறீர். “சமாதானத்தை உங்களுக்கு வைத்துப் போகிறேன், என்னுடைய சமாதானத்தையே உங்களுக்குக் கொடுக்கிறேன்; உலகம் கொடுக்கிறபிரகாரம் நான் உங்களுக்குக் கொடுக்கிறதில்லை. உங்கள் இருதயம் கலங்காமலும் பயப்படாமலுமிருப்பதாக”.என்று கூறி இருக்கிறீர்.<br><br>
கர்த்தராகிய இயேசுவே, உம்முடைய  வாக்குறுதியை விசுவாசிக்கிறேன். நான் உம்மை நம்புகிறேன். என்னுடன் எப்போதும் இருப்பதற்காக கர்த்தாவே உமக்கு நன்றி. உம்முடைய பரிசுத்தநாமத்துக்கு ஸ்தோத்திரம். நீர் என் மேல் அக்கறையாய் இருப்பதாலே என் கவலைகள் எல்லாவற்றையும் உம்மிடம் ஒப்படைக்கிறேன். உம் சமாதானம் என் மேல் இருக்கிறது என்று நம்புகிறேன். உம் சமாதானம்எனக்குள் கிரியை செய்கிறது. உம் சமாதானம் மனித அறிவுக்கு அப்பாற்பட்ட்து. உமக்கு நன்றி ஆண்டவரே. <br><br>
ஆண்டவரே, எண்ணங்களால் உம்மையே நாடி உம்மை நம்புகிற அனைவரையும் பூரண சமாதானத்துடன் வைத்துக் கொள்வீர் என்று தெரியும். ஆண்டவரே, . நான் உம்மையே நம்பியிருக்கிறேன். நீர் எங்கள் நித்திய பர்வதமாயும் (மலை) நித்திய பலமுமாய் இருக்கிறீர். நான் சமாதானத்தோடு படுத்து உறங்குவேன்  ஏனெனில் உம்மால் மட்டுமே என்னை பாதுகாக்க முடியும். <br><br>
தங்கள் இதயத்தில் சமாதானம் இல்லாத உம் எல்லா பிள்ளைகளுக்காகவும்  ஜெபிக்கிறேன். உமது சமாதானம் அவர்கள் இதயங்களை தொட்டு அவர்களுக்கு ஆறுதல் அளிக்கட்டும். அப்பா, இயேசுவின்  வல்லமை உள்ள நாமத்திலே இந்த ஜெபத்தை ஏறெடுக்கிறேன். ஆமென்.</p>
<strong>வேதம் குறிப்பு (யோவான் 14: 27,சங்கீதம் 4: 8, ஏசாயா 26: 3- 4, 1 பேதுரு 5: 7, பிலி 4: 6-7)</strong><br><br>
          <a href="prayer/tamil/index.html"><img src="images/prayer/back.jpg"></a><br><br><br>    

             
        
              
        
        
         </div>
      
      </div>
     
     
      </div>
      
      
    </div>
  </div>
</div>
